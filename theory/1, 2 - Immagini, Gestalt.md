# Principi della Gestalt

L’origine della parola "Gestalt" è tedesca che significa forma o forma. Sviluppato dallo psicologo tedesco Max Wertheimer nel 1910. Dopo alcuni esperimenti con uno stroboscopio (più comunemente noto come libro a fogli mobili), concluse che l'occhio prende semplicemente tutti gli stimoli visivi e che il cervello organizza le sensazioni in un'immagine coerente. Gli psicologi della Gestalt hanno ulteriormente perfezionato il lavoro di Wertheimer per concludere che la percezione visiva era il risultato dell'organizzazione di elementi o forme sensuali in vari gruppi. Gli elementi discreti all'interno di una scena sono combinati e compresi dal cervello attraverso una serie di quattro leggi di raggruppamento.

**"Il tutto è diverso dalla somma delle sue parti."**

L'idea di base della psicologia della Gestalt è che le caratteristiche sensoriali (linee, bordi, angoli, colori, ecc.) sono combinate dal cervello per formare un nuovo modello o configurazione, per produrre qualcosa che non esiste nell'insieme delle caratteristiche prese uno per uno.

La Gestalt differenzia sensazione e percezione come segue. 
- *Sensazione*: Il processo attraverso il quale i sensi raccolgono stimoli visivi, uditivi e altri stimoli e li trasmettono al cervello; informazioni sensoriali registrate nel cervello ma che non sono state interpretate. 
- *Percezione*: Il processo mediante il quale le informazioni sensoriali sono organizzatee interpretate attivamente dal cervello.

I principi della psicologia della Gestalt sono i seguenti. 
• Figure-Ground: l'organizzazione dipende da ciò che vediamo come figura (oggetto) e da ciò che percepiamo di fondo (contesto). 
• Legge di prossimità: gli oggetti si avvicinano nello spazio o nel tempo percepiti come appartenenti ad un solo insieme. 
• Legge della somiglianza: gli oggetti che hanno caratteristiche simili sono percepiti come unità. 
• Legge della continuità: tendiamo a percepire figure o oggetti come appartenenti ad un insieme se sembrano formare un modello continuo. • Legge della chiusura: rileviamo che le figure con delle lacune siano complete. 

Un'*illusione* è una distorsione di una percezione sensoriale o cognitiva, causata dal modo in cui il cervello è solito organizzare ed interpretare le informazioni che riceve. Le illusioni possono coinvolgere tutti i sensi, ma quelle ottiche sono le più emblematiche e conosciute. Illusioni ben note sono quella di Adelson (scacchiera con deu grigi che sembrano uguali ma sono diversi; la causa ricade sulle strategie che il nostro sistema visivo adotta per "allocare" le sfumature definite dalle ombre nella foto) e l'illusione della Thatcher (foto della politica con occhi girati di 180 gradi; girando però la foto il nostro sistema visivo, a causa di uno specifico modulo del sistema cognitivo, non riconosce la malconfigurazione della foto).

# Immagini e digitalizzazione

A partire da un'immagine del mondo reale, applicando una tecnica di Image Processing, si ricava una ulteriore immagine che differisce dalla precedente per una qualche motivazione, provando ad estrarre degli aspetti qualificanti (si pensi alla radiografia in campo medico per evidenziare una anomalia). Quando invece si effettua una operazione di Computer Vision, si collega un qualche aspetto dell’immagine del mondo reale, a qualcosa di più astratto quello che risiede nel mondo della conoscenza; automatizzando determinati passaggi. La Computer Vision risulta essere una evoluzione rispetto all’Image Processing, dove quest’ultima non fa nient’altro che trasformare i pixel senza interpretarli. Invece la Computer Vision assegna a questi pixel un significato sulla base di una informazione fornita da un esperto, interpretando il contenuto semantico dell’immagine sulla base di un dominio di competenza. La modellazione geometrica rappresenta oggetti astratti e la Computer Graphics li rende visibili sottoforma di immagine. Da ciò che si è spiegato in precedenza si può capire che l’Image Processing risulta essere un’attività di basso livello, siccome essa non si addentra nella semantica dei pixel. Man mano che ci si muove sulla linea, si va verso la Computer Vision ovvero quelle tecniche di elaborazione che tentano di capire cosa è presente dentro l’immagine, considerata un’attività di alto livello.

### Proprietà di un'immagine
- **Intensità dell’immagine**: è l’energia luminosa emessa da un singolo punto dell’immagine e dipende dal dispositivo. 
- **Luminosità dell’immagine**: il dispositivo emette una certa intensità luminosa che viene percepita dal soggetto sotto forma di luminosità. Essa è ciò che viene percepito della luminosità emessa da una singola unità (singolo pixel). 
- **Contrasto dell'immagine**: dovrebbe fornire una idea di quanto gli elementi presenti in una immagine sono distinti uno dall’altro. 
- **Risoluzione dell'immagine**: la risoluzione lega il campionamento e la dimensione fisica. Va divisa in due elementi: Temporale e Spaziale. 
    - *Temporale* (per i video): definisce il numero di immagini al secondo da usare (FPS). Per la visione umana si usano da 15 a 30 immagini al secondo. Al di sotto di tale valore vi è una bassa risoluzione temporale. 
    - *Spaziale* (singole immagini): definisce il numero di pixel da usare (in alternativa DPI, dot per inch: il numero di pixel al centimetro).

### Legge di Weber
Un altro esempio relativo alla luminosità, ovvero alla capacità umana di percepire variazioni di luminosità è legata alla Legge di Weber. Esso posizionava un utente di fronte a uno schermo, il quale nella porta posteriore (non visibile all’utente) aveva un cannone luminoso che sparava una certa intensità luminosa. Succedeva che lo schermo veniva illuminato con una certa intensità L e il centro dello schermo veniva illuminato con L + δ(L). Inizialmente il centro dello schermo aveva la stessa intensità dello sfondo senza esser percepita nessuna differenza. Facendo variare le due intensità, si chiedeva all’utente fin quando fosse stato possibile individuare queste variazioni di intensità. Weber ha dedotto che l’essere umano possiede una buona capacità di discriminazione quando L è basso, quindi una luminosità scura. Man mano che L cresce la capacità nel notare variazioni di luminosità diventa meno forte. Quindi se si vuol percepire una variazione di luminosità con un L molto grande, deve essere prodotto un δ(L) molto grande. Mentre con un L molto piccolo si è in grado di percepire una variazione di luminosità anche molto piccola.

## Image Formation
Il processo di digitalizzazione di una immagine risulta essere molto importante in quanto digitalizzando una immagine o un video, si perde inevitabilmente una parte dell’informazione. Quando si acquisisce una immagine con una singola sorgente (dispositivo) si passa da una rappresentazione tridimensionale ad una rappresentazione bidimensionale, e questo passaggio da 3D a 2D comporta irrimediabilmente una perdita di informazioni. Fondamentalmente, si può effettuare la digitalizzazione perché si ha una sorgente luminosa che illumina l’oggetto per effetto della riflessione dei raggi luminosi sull’oggetto, il sensore acquisisce le informazioni ottenute, di rimbalzo sull’oggetto e produce una rappresentazione digitalizzata dell’immagine. Vi è l’oggetto tridimensionale, che viene acquisito dal dispositivo il quale all’interno presenta una rete la quale, in ogni posizione prevede un sensore incaricato ad acquisire una porzione del mondo reale e trasformare tale acquisizione in termini numerici, calcolando la quantità di luce che viene riflessa in quella determinata posizione convertendola in numero, composta da pixel.
Questo processo si divide in due fasi:

- *Campionamento*: Si vuol costruire l’immagine attraverso un’operazione di sampling (campionamento progressivo). Il campionamento è l’operazione attraverso la quale si decide quanti sensori utilizzare nella fase di digitalizzazione. Quindi la fase di digitalizzazione è l’intero processo che viene diviso in due fasi, una di esse è il campionamento. Come si evince dalla figura verranno utilizzati in modo progressivo sempre più sensori risultati della moltiplicazione tra numero di righe e numero di colonne. Man mano che aumentano i sensori e la porzione di acquisizione di ognuna di essa diventa sempre più piccola, l’immagine assume una qualità migliore.

- *Quantizzazione*: L’altra fase del processo di digitalizzazione di una immagine, oltre al campionamento, è la quantizzazione. Mentre il campionamento concerne il numero di sensori (pixel) impegnati nella fase di acquisizione, la quantizzazione è legata al numero di livelli di intensità luminosa (colori) che ogni sensore può produrre. 

## Image Processing
Come si è detto in precedenza una immagine è assimilabile a una funzione tridimensionale f(x, y). Quindi quando si effettua una operazione di Image Processing che definisce una nuova immagine g in termini di una immagine esistente f, effettuando una trasformazione t. Si trasforma un pixel, non interpretando il contenuto dell’immagine, ma viene effettuata una trasformazione t su tale pixel per trasformarlo in un altro pixel. 

Fondamentalmente si possono effettuare varie tipologie di trasformazioni sull’immagine; sulla base anche delle immagini che si hanno a disposizioni, come: 
- *Immagini binarie*, ovvero in bianco e nero, con un bit per pixel. 
- *Immagini in Scala di grigio*, dove oltre al bianco e il nero vi sono varie sfumature di grigio, e la quantità di sfumature in termini di livelli di grigio, dipendono dalla quantizzazione. Una quantizzazione a 8 bit, si avranno complessivamente 256 colori, dove 0 è nero, 255 bianco e le restanti sono sfumature di grigio. 
- *Immagini a colori*, dove si compone ogni singolo pixel attraverso una serie di componenti che dipendono dal modello di colore che si utilizza. 

## Image Enhancement
Una misura importante che può essere assegnata all’immagine è quella dell’istogramma. Non è nient’altro che una rappresentazione statistica dell’immagine, attraverso il quale è possibile avere una distribuzione di quelli che sono i livelli di grigio. Si ha il numero di occorrenze per ogni tipologia di colore presente nell’immagine. Sull’asse delle ascisse viene rappresentato il risultato della quantizzazione, ovvero il numero di colori rappresentabili. L’asse delle ordinate riporta il numero di occorrenze per ognuno dei colori. Ciò significa che ognuno dei picchi rappresenta quante volte il colore corrispondente è rappresentato nell’immagine. 

Se una foto è poco contrastata, l’istogramma assumerà la forma in figura, con una campana molto stretta concentrata in pochi colori. Quando un istogramma si presenta in questa modalità, si può effettuare una operazione di Equalizzazione dell’istogramma: andando a stiracchiare l’istogramma per ottenere una redistribuzione dei colori. L’equalizzazione, come detto, non è nient’altro che una rappresentazione statistica, per conoscere la ricorrenza in termini di rappresentazione di ogni colore. Poiché ogni colore rappresenta un certo numero di pixel, la somma delle occorrenze di tutti i colori darà come risultato il numero totale di pixel. Si tratta di rendere l’istogramma il più piatto possibile.