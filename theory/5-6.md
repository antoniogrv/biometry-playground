# Trasformata di Fourier

Quando si vuol operare e quindi applicare dei filtri per rimuovere delle informazioni per rendere più evidenti altre informazioni, tale operazione è possibile effettuarla in due modalità: 
- Operando direttamente sui pixel 
- Trasformare l’immagine in un altro dominio e trovare vantaggio nell’evidenziare informazioni significative. 

**L’obiettivo è costruire dei filtri che non agiscono direttamente sui pixel, ma agiscono su altre informazioni correlate con i pixel** ma aventi natura diversa. È chiaro che quando si effettua una trasformazione di un’immagine da un dominio all’altro, **si deve essere in grado di portare l’immagine da un dominio all’altro attraverso una trasformazione, ma fare anche l’operazione inversa, riportando l’immagine dal dominio nuovo al dominio dei pixel. Questa operazione può esser fatta con la *trasformata di Fourier***. Intuitivamente si capisce che questo tipo di operazione comporta un aggravio computazionale, per cui l’obiettivo è quello di capire se questo aggravio computazionale produce dei risultati qualitativamente migliori.

La *trasformazione lineare* è una trasformazione che agisce su un segnale in ingresso `f(t)`, che può essere associato ad un’immagine. Tale segnale entra in un "green box" e produce un risultato `g(t)`.

Un aspetto che si vuol introdurre nei sistemi lineare è la cosiddetta proprietà dello **Shift Invariant**, cioè dei sistemi che sono invarianti al tempo. **Un sistema è *shift invariant* quando il suo comportamento nel tempo non cambia e l’unica variazione che si ottiene è la traslazione del risultato.** Si può dire che un sistema gode dell’invarianza allo shift se ha un comportamento come nel seguito: se all’istante `t` il sistema riceve un segnale di un certo tipo e produce un risultato simile, allora il sistema è Shift Invariant se all’istante `t = a`, con una traslazione temporale sull’asse delle ascisse, il sistema riceve un segnale analogo al precedente in input ma traslato temporalmente, allora produrrà come risultato lo stesso risultato precedente ma con una traslazione temporale. Se ciò avviene allora il sistema gode dell’invarianza allo shift. Quindi uguale comportamento ma traslato nel tempo.

**La *convoluzione* è un'operazione tra due funzioni di una variabile che consiste nell'integrare il prodotto tra la prima e la seconda traslata di un certo valore.**

L’intento è costruire una trasformazione che permetta di ottenere dei risultati. Lavorando sui pixel, `T` è stato costruito con le matrici e i pesi relativi, ottenendo una certa quantità di `T` diversi tra loro. In questo caso, si vuol costruire `T` affinché agisca sulle funzioni trigonometriche. Quindi **si vuol costruire una trasformazione lineare e shift invariante**, ed **applicata ad una funzione sinusoidale** può agire su due aspetti: *non modificare la frequenza della funzione ma modificarne l’ampiezza e la fase*. E ci si concentrerà sulla modifica dell’ampiezza. 

**La risposta di un sistema lineare shift invariante ad una funzione seno è una copia scalata e shiftata della funzione seno con la stessa frequenza.** Fourier affermò che una qualsiasi funzione periodica può essere riscritta sempre sottoforma di funzione seno e coseno pesate, e con frequenze differenti. Le varie funzioni sommate tra loro riescono ad approssimare la funzione di partenza. Con infinite frequenze, aumenta maggiormente la frequenza che si avvicina alla funzione di partenza. Quindi, infiniti punti nel dominio spazio-tempo corrispondono a infinite frequenze nel dominio delle frequenze. *Numero finito di pixel nel dominio delle frequenze, finite frequenze nel dominio delle frequenze.*

Si formalizza ora la Trasformata di Fourier. Nella rappresentazione formale: 
```
f(x) = ∫ -∞ +∞ f(ω) e^ i2πww
```

La funzione `f(x)` è la funzione nello spazio-tempo (nel contesto delle immagini digitalizzate, il dominio sono i pixel). Tale funzione è rappresentabile come la sommatoria di `ω`, dove essa rappresenta le frequenze di `F(ω)` che è l’ampiezza (ovvero il peso) moltiplicato per `e^i2πωx`. **Quindi per ogni frequenza `ω` si assegna un peso stabilito.** 

**La trasformata di Fourier permette di prendere un segnale e rappresentarlo in termini di funzioni sinusoidali a frequenza varabile ed ampiezza variabile, cioè pesate.** Ciò può essere scritto sotto forma di sommatoria oppure di integrale. Per essere completi dal punto di vista della trasformata di Fourier si necessita di una soluzione che dia la possibilità di passare dal dominio spazio-tempo al dominio delle frequenze e viceversa.

**Il primo passaggio da effettuare è quello di costruire le frequenze partendo dalla funzione.** **`F(ω)` rappresenta l’insieme delle ampiezze che si assegnano alle varie frequenze.** Questa trasformazione porta dal dominio spazio-tempo al dominio delle frequenze. Quando si vuol fare l’operazione inversa si applica la funzione inversa. Un ritorno dal dominio delle frequenze al dominio spazio-tempo, caratterizzato dall’assenza di modifiche, è assolutamente indolore (non si perdono dati). 

**Se l’informazione nel dominio spazio-tempo è composta da `n` pixel, si avranno `n` frequenze nel dominio delle frequenze e viceversa.** 

Si parte da una immagine nel dominio dei pixel `f(x, y)`, dove `x` e `y` corrispondono alle coordinate della posizione del pixel ed `f` corrisponde al valore di luminosità associato a questa posizione. L’immagine successivamente viene processata mediante una trasformata di Fourier e quindi si vanno a **rappresentare i pixel in termini di frequenze**, come nell’enunciato precedente. 

Ora l’idea è costruire un filtro nel dominio delle frequenze che può essere applicato ad `F` attraverso una operazione di moltiplicazione esattamente come fatto nei filtri spaziali. Dopo fatto ciò si applica la trasformata inversa per ottenere `g(x, y)`. Quindi invece che applicare la trasformazione ad `f`, si applica la trasformazione ad una rappresentazione nel dominio delle frequenze di `f`. Tendenzialmente, **quando si applica la trasformata di Fourier si cerca un certo numero di funzioni seno e coseno.**

## Perchè la trasformata di Fourier?

Il *problema iniziale* è *filtrare l’immagine*, quindi in qualche modo bisogna risolvere un problema nel dominio-spazio-tempo; in tale dominio vi sono delle *difficoltà* perché i pixel hanno una natura molto diversificata, quindi ciò può comportare dei problemi. Ed è per questo che si fa ricorso all’utilizzo di soglie che non sempre possono essere precise. 

Potrebbe essere più funzionale applicare la trasformata di Fourier per tentare di risolvere il problema **operando in un dominio differente** ovvero il dominio delle frequenze, dove dovrebbe essere più semplice rilevare qualche soluzione per il problema in questione. Si dovrebbe verificare che filtrare una immagine attraverso la propria rappresentazione nel dominio delle frequenze, risulta essere più semplice e questa soluzione, attraverso la trasformata di Fourier inversa, che riporta al dominio spazio-tempo comporterebbe avere la soluzione del problema originale. La trasformata di Fourier, applicata ad un’immagine `N x N`, computazionalmente viene a costare `O(n^2)`, quindi un *aumento* di complessità rispetto alla linearità che si verificava nelle trasformate lineari. La *Fast Fourier* Transform costa `O (n log n)`.

**La trasformata di Fourier rappresenta, attraverso il suo spettro, la distribuzione delle ampiezze delle varie funzioni trigonometriche utilizzate**.

Quando si costruisce un filtro, bisogna decidere quali frequenze conservare e quali no. La prima cosa che viene in mente è la costruzione di un filtro passa basso, ovvero un filtro che lascia transitare solamente basse frequenze. Tale filtro viene costruito sulla base dell’individuazione delle **frequenze che si vogliono conservare e per queste frequenze si pensa ad una moltiplicazione per uno**, e **per le frequenze che si vogliono tagliare una moltiplicazione per zero**. Il filtro diventa quindi un moltiplicatore, attuato sulle frequenze. D0 rappresenta la frequenza di taglio, quella rispetto alla quale si stabilisce una soglia. Il filtro High Pass è l'opposto del precedente. Il filtro Band Pass prende una parte delle base frequenza e una parte delle alte.

È possibile calcolare la percentuale di energia dell’immagine che si conserva dell’immagine se si va a costruire un filtro progressivo. Più ci si allontana dalle basse frequenze, minore è il contributo informativo che quelle frequenze danno all’occhio umano.

## Campionamento e Nyquist

**Il campionamento è il processo attraverso il quale si trasforma un segnale continuo, quindi analogico, in un segnale discreto.**

Normalmente, avendo un segnalo continuo nel dominio spazio-tempo, si può individuare un campionamento a passo `t` che tende ad individuare un sottoinsieme di punti (discreto e finito) che dovrebbero approssimare il segnale di partenza. Nel dominio spazio-tempo, determinare con certezza la dimensione del passo di campionamento risulta essere piuttosto complicato, sapendo che la qualità del segnale discreto ricostruito è condizionato dal passo di campionamento. **In genere più è ampio il passo di campionamento minore è la qualità del segnale discreto.** 

**Il teorema del campionamento permette di determinare un passo di campionamento attraverso il quale si può quantificare la quantità di informazione che si andrà a perdere**, stabilendo anche la qualità dell’informazione che verrà persa. Per fare questo si ha bisogno di effettuare un passaggio per un dominio differenziato rispetto a quello spazio-tempo (che nel caso delle immagini corrisponde a quello dei pixel). Si dovrà quindi passare alla rappresentazione in termini di trasformata di Fourier. 

Un segnale qualsiasi nel dominio spazio-tempo può essere trasformato, attraverso Fourier, in una sua rappresentazione grafica, ovvero lo spettro di Fourier: esso è **la rappresentazione in valore assoluto dei coefficienti assegnati alle armoniche**. 

Se nel dominio spazio-tempo si volesse effettuare un campionamento, si dovrebbero produrre una serie di impulsi unitari che dovrebbero intercettare il segnale al passo `t`. **Più fitta sarà questa serie di impulsi, maggiore sarà la probabilità di ricostruire in maniera fede il segnale.** Se si effettua la trasformata di Fourier su questa serie di impulsi a passo `t`, si otterrà, come spettro di Fourier nel dominio delle frequenze, una seria di impulsi a passo `1/t`. Più sarà piccolo il passo di campionamento nel dominio spazio-tempo, più sarà grande l’intervallo nel dominio delle frequenze. Sapendo che, tra i due domini, per il *teorema di convoluzione*, esiste una corrispondenza specifica, effettuare un’operazione di moltiplicazione tra questa serie di impulsi e il segnale nel dominio spazio-tempo equivale ad effettuare la convoluzione tra il segnale in valore assoluto e la frequenza di campionamento. **La convoluzione produce repliche del segnale originario, avendo una serie di gaussiane replicate lungo il dominio di riferimento**; questo corrisponderà fondamentalmente a quello ottenuto in termini di moltiplicazione nel dominio spazio-tempo. Le operazioni effettuate verificano la corrispondenza tra l’effettuare un campionamento nel dominio spazio-tempo e mostrare i risultati per le operazioni effettuate in tale dominio. 

**Nel dominio spazio-tempo dovremmo trovare un passo di campionamento `t` relativamente piccolo affinché esso garantisca la conservazione del maggior numero di punti sul segnale originario.** Più `t` aumenta, più il numero di punti presi in considerazione diminuisce. Si effettua la stessa considerazione nel dominio delle frequenze: poiché la trasformata di Fourier, a partire dal segnale `t`, produce una serie di campioni a passo `1/t` nel dominio delle frequenze, più il passo di campionamento nel dominio spazio-tempo risulta essere piccolo, più i segnali unitari risultano essere distanziati. **Questo distanziamento, in termini di convoluzione, ha effetto su quanto le armoniche risultano essere intersecate.** 

**Più `t` è piccolo, più le armoniche saranno disgiunte; più `t` è grande più le armoniche tenderanno a sovrapporsi.** 

**Quando le armoniche sono molte sovrapposte, una parte delle informazioni vanno tra di loro a confondersi**, ovvero **le informazioni che risiedono nelle alte frequenze, come contorni e dettagli, risultano essere ambigue**, quindi l’ideale sarebbe poter ottenere delle curve che non vanno ad intersecarsi ma che siano contigue.

**Il teorema di Nyquist permette di ottenere delle curve che siano contigue senza sovrapposizioni**, riducendo anche il problema dell’aliasing, ovvero la perdita delle informazioni che risiedono nelle alte frequenze e quindi la perdita di dettagli e contorni.

La situazione ideale dove nel dominio delle frequenze si dovrebbe ottenere repliche della rappresentazione dello spettro di Fourier che siano contigue, scegliendo come frequenza di campionamento quella che consente la non sovrapposizione nelle alte frequenze. **Il teorema di Nyquist permette di individuare un passo di campionamento che evita la perdita di informazioni, stabilendo quale valore di campionamento utilizzare nel dominio delle frequenze tale da ottenere un numero discreto di punti che conservino tutte le informazioni originarie del segnale**. Questo è vero solo se il segnale possiede banda limitata ovvero se esiste un ωmax. Se quest’ultimo non esiste, ovvero le gaussiane non convergono verso zero ma si muovono all’infinito senza mai toccare l’asse delle ascisse, allora è chiaro che non si potrebbe avere una ricostruzione perfetta del segnale nel dominio discreto, e quindi si andrà a dimensionare quali informazioni devono essere tagliate. Il processo di campionamento nel dominio delle frequenze permette di stabilire che, se il segnale ha banda limitata, si può campionare il segnale senza perdita di informazioni; se, viceversa, il segnale non è a banda limitata, quindi le frequenze tendono all’infinito, allora si possono quantificare le informazioni che andranno perse. Questo permette di stabilire quante informazioni perdere e la qualità di esse. 

# CBIR

**Un CBIR è un sistema il cui obiettivo è quello di consentire il recupero di immagini da un database che siano rilevanti rispetto ad una query**. Il sistema è in grado di fornire come risposta un insieme di immagini che possiedono delle caratteristiche di similarità con le immagini che si è utilizza come query o con la query stessa. Il *concetto di similarità* può avere diversi significati, quindi bisogna capire se si fa riferimento all’intera immagine o ad una parte dell’immagine stessa. **I CBIR realizzano match inesatti**, nel senso che la risposta esatta è individuabile in un insieme di immagini ordinate per similarità dove l‘utente effettua una successiva scelta. A fare la differenza sul concetto di similarità, oltre ad essere l’utente, è l’ambito applicativo in cui si opera.

Viene analizzata ora la differenza dell’indicizzazione, l’interrogazione e il recupero in un CBIR rispetto a sistemi tradizionali in cui viene utilizzato il *text retrieval* (il sistema recupera solo il file con quel dato nome). Ovviamente, il processo di indicizzazione basato su contenuto è molto più complesso, in quanto va specificata la realizzazione di un query, come indicizzare e rappresentare un oggetto multimediale e infine come costruire l’architettura di un CBIR. 

**Il classico sistema di *information retrieval* è un sistema abbastanza schematico, dove ci sono un insieme di documenti; ciascuno di essi viene opportunamente indicizzato e rappresentato sotto forma di metadati all’interno di un database.** 

Nel CBIR, il concetto di match inesatto costituisce la differenza principale rispetto ad un sistema di *text retrivial*, dove vi è un match esatto. Infatti, non si vuol trovare un’unica immagine, ma si cerca un concetto di similitudine, ovvero un insieme di risposte nel quale poter navigare e cercare poi le immagini che sono più pertinenti rispetto al contesto. 

Nel contesto dei Text retrieval, si sa che - nell'indicizzare una foto/video - il testo è fondamentalmente oggettivo, associando alla parte testuale un significato semantico. Il concetto di immagine è più complesso, perché i pixel non hanno un significato semantico in quanto ad un livello di luminosità non è possibile associare un significato semantico, in quanto esso dipende dal contesto dell’immagine, e non dal livello di luminosità. Nell’Image Retrieval è possibile essere interessati a sottoinsieme dell’immagine (parti di essa), quindi effettuare una segmentazione di tali oggetti per poterli descrivere.

La prima cosa che deve essere definita quando si utilizza un CBIR è il concetto di similarità, in quanto esso permette di concentrare l’attenzione sulle caratteristiche da estrarre da un’immagine, globali o locali che siano. La definizione di similarità è legata alla definizione delle caratteristiche che si vogliono estrarre, o al concetto di metrica per misurare se due immagini sono distanti o simili, e all’individuazione delle non-metric distance. Le misure di similarità introducono due elementi di disturbo: 
- **False Alarms**: immagini non significative inserite nell’insieme risposta (**answer set**). 
- **False Dismissals**: immagini significative non inserite nell’insieme risposta, ritenuto anche il più grave. 

Quindi la progettazione di un CBIR deve essere fatta in modo tale da limitare i due problemi. 

### Image Features

L’immagine è un concetto piuttosto complesso il quale può essere interpretato a vari livelli e ciò dipende da vari fattori. Nelle immagine è possibile immaginare tre livelli di caratteristiche: 
- **Caratteristiche primitive**, colori, forme, relazioni spaziali, ecc… 
- **Caratteristiche derivate o logiche**, dove si cerca un certo oggetto all’interno dell’immagine come un volto, o un oggetto di certa forma ecc… 
- **Caratteristiche astratte**, eventi, emozioni ecc...

#### Caratteristiche primitive

Si possono immaginare query elementari basate sulla ricerca per colore e posizione di un determinato oggetto (caratteristiche primitive), con la forte probabilità di introdurre molti False Alarms. **Si analizza l’utilizzo dei colori per effettuare un’indicizzazione: il modo più semplice è utilizzare l’istogramma dei colori**, avendo per ogni immagine la propria distribuzione in termini di colori, dove sull’asse delle ascisse vi sono tutti i possibili colori e sull’asse delle ordinate le occorrenze di ciascuno di essi, **ottenendo un vettore `n`-dimensionale che rappresenterà la chiave di indicizzazione dell’immagine**; tale vettore presenta per ogni elemento un colore e il numero associato a quella posizione risulta essere la percentuale con cui quel colore viene rappresentato all’interno dell’immagine. 

Una volta individuate la caratteristiche e la loro rappresentazione, bisogna individuare una **modalità per effettuare il match**. 

**È possibile utilizzare una metrica euclidea dove viene calcolata una distanza tra le immagini, rappresentate come vettori, nello spazio `n`-dimensionale.**

Questo però consta di un tempo computazionale elevato data la molte di colori da dover confrontare (si parla di vettori di 224 elementi); il tempo di risposta che si cerca deve essere molto basso. 

Si immagina quindi di utilizzare la trasformata di Fourier combinata alla metrica euclidea, prendendo il vettore dell’istogramma, tagliando le frequenze, portando avanti soltanto i primi coefficienti relativi alle frequenze più basse, con `k` (soglia di taglio) molto più piccolo di `n`. 

Quindi, **piuttosto che operare su tutti gli elementi, si trasforma il vettore nello spazio delle frequenze ottenendo `n` frequenze e di esse si portano avanti soltanto le prime `k`.** Con un’operazione simile, calcolando una differenza su `k` elementi, la loro distanza nello spazio delle frequenze sicuramente non aumenterà. 

Il **Teorema di Parseval** enuncia che se `X` è la trasformata di Fourier di una sequenza discreta `x` (come ad esempio un istogramma) si avrà che la sommatoria degli `n` elementi nel dominio spazio-tempo è uguale alla sommatoria degli `n` elementi nel dominio delle frequenze, avendo una conservazione dell’energia. Come detto in precedenza, nel dominio delle frequenze si tenta di tagliare alcune frequenze, conservando solo le frequenze più basse; considerando una metrica euclidea **calcolando la distanza sulle prime `k `frequenze**, essa è sicuramente minore o uguale della distanza euclidea su `n` frequenze. 

**Il teorema di Parseval permette di stabilire fondamentalmente che, introducendo questo passaggio, non si avranno False Dismissals.** Ciò significa che, in presenza di immagini simili, utilizzando tutti o solo k componenti dell'istogramma, la distanza euclidea non aumenta: dunque, se l’immagine è pertinente, lo sarà ancora quando si utilizzano solo k componenti. Analogamente, se un certo istogramma dovesse introdurre un False Dismissals, lo introdurebbe anche utilizzando `n` componenti o solo `k` componenti. Quindi, due immagini simili con `n` componenti, continuano ad essere simili utilizzando solo `k` componenti. 

Quando viene diminuita la dimensionalità dello spazio, le immagini che in precedenza non erano significative ora diventano significative, e tutte le similarità che erano presenti in precedenza continuano ad esserci, ma abbassando la dimensionalità potranno introdursi alcune immagini che prima non erano pertinenti. Applicando il teorema di Parseval, passando per Fourier e riducendo la dimensione non si avranno dei False Dismissals ma si potrebbero introdurre dei False Alarms.

#### Caratteristiche logiche ed astratte

Le *logical image features* sono realizzate attraverso una conoscenza specifica del dominio di riferimento. I CBIR utilizzano poco questo tipo di caratteristiche in quanto risultano essere complesse e computazionalmente onerose da implementare.

Ancor più complessa risulta essere la fase in cui le immagini vengono indicizzate con caratteristiche astratte. Si passa quindi ad attributi visuali che descrivono situazioni particolari come ad esempio contesti emotivi, culturali ecc.… e richiedono un processo di elaborazione dell’immagine piuttosto complesso. 

#### Efficienza di un CBIR

L’efficienza di un CBIR viene misurata in vari modi. Ogni misura dipende spesso dal dominio di applicazione.
- *Efficienza*: si misura con il tempo di risposta medio per effettuare un recupero.
- *Efficacia*: riduzione della quantità di False Alarms e false Dismissals. 

Per quando riguarda i False Alarms e i False Dismissals esistono due misure che sono:
- *Recall*: capacità del sistema nel recuperare tutte le immagini significative. 
- *Precision*: la capacità del sistema nel recuperare solo le immagini significative.